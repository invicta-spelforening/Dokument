**Uppförandekod för Invicta Spelförening**

Antagen 3/5-21

Om en person bryter mot uppförandekoden kan det vara skäl att utesluta medlemmen från föreningen. Den som ansvarar för aktiviteten har rätt att be en person gå därifrån, men det är föreningens styrelse som i slutändan beslutar om en medlems beteende innebär att den brutit mot uppförandekoden. Det är också styrelsen som beslutar om konsekvenserna. Spelare som inte är medlemmar är skyldiga att ta reda på vilka regler som gäller i vår förening. Är du osäker, kontakta styrelsen.

**Uppförandekod**

1. Respektera att alla inte har samma åsikter i olika frågor.

2. Tolka andra välvilligt i alla interaktioner. Lyssna om någon försöker uppmärksamma dig på ett problem.

3. Spamma inte.

4. Respektera varandra och varandras gränser.

5. Ta ansvar för dina handlingar.

6. Var saklig och håll dig till diskussionens ämne på föreningens olika forum.

7. Vi accepterar inga former av kränkningar eller nedsättande ord, särskilt med avseende på diskrimineringsgrunderna kön, könsöverskridande identitet eller uttryck, etnisk tillhörighet, religiös tillhörighet, funktionsnedsättning, ålder och sexuell läggning.

8. Vi har nolltolerans mot alla former av sexism, övergrepp, våld eller annat riskabelt beteende.

9. Fusk tillåts inte i föreningen. Med fusk menas sådant som ger dig en orättvis fördel gentemot andra spelare. Exempelvis duplication och x-ray. Ett exempel på tillåtna modifikationer är optifine.

10. Inget som har med riktiga pengar får hanteras på servern eller i discorden.

11. Du får inte använda, publicera eller länka till oanständigt, pornografiskt, sexuellt, överdrivet våldsamt, nedsättande, förnedrande, kränkande, olagligt, hatiskt eller diskriminerande språk eller innehåll, vare sig på discord-servern eller på minecraft-servern.

12. Beslagta inte överdrivet mycket mark på minecraft-servern.

13. Allemansrätten gäller på minecraft-servern, man får passera genom andra spelares mark om man gör det respektfullt.
